 

 

Claudii Galeui libellum, qui De parvae pilae exercitio inscribitur, iuter scripta,
quae ad rem sphaeristicam spectant, non ultimum locum obtinere et per se constat et eo
potissimum confirmatur, quod ab omnibuS, qui de re gymnastica et de ludis veterum scripse-
runt, summis laudibus effertur. Ac cum multa in eo inveniantur, quae non modo ad utilita-
tem lusionis pilaris demonstrandam, sed etiam ad singula pilae ludorum genera illustranda
maximi momenti sint, non indignus videtur esse, qui accuratius pertractetur.

Itaque nuper Georg Helmreich, vir doctissimus Galenique studiosissimus nova
libelli editione (in Annalibus Lycei apud St. Annam; Augustae Vindelicorum 1878) instituta,
verborum contextum codicum a se ipso collatorum auxi110 multo emendatiorem edidit, et ab
interpolationibus, quibus perturbatus erat, satis liberatum. At tanta in eo erat mendorum
lacunarum emblematum copia, ut mirandum non sit, si editorem nonnulla fugerunt, quibus
medicina adhibenda erat.

‘Cum igitur et ipse in castigando hoc libello diu multumque versatus sim, non pauca
habeo, quibus contextum me sanare posse confidam. ideoque operae pretium me facturum esse
spero, si, quae ipse profecerim, altera editione libelli parata aliis rei peritioribus dijudicanda
proposuerim.

Codicum manu scriptorum atque ab Helmreichio inspectorum mihi quoque in hac re
pertractanda praesto erant

Cod. Laurentianus LXXIV, 3 membr. saec. XII de quo in Observatt. critic.
in Cl. Galeni librum περὶ ψυχῆς παθῶν καῖ ἁμαρτημάτων. (Lips. 1870.) p. 11.
accuratius disserui; Contulit Vir doct-issimus Vitelli Prof. Florentinus.

Cod. Marcianus 276 chart„ aetatis ut videtur recentissimae, de quo vide Helmr.
praef. pag. 3. Contulit Daniel Riccoboni Regii Lycei Veneti Professor.

Praeter hos etiam Codicem Parisinum ex Bibliotheca Nationali (Supplem. Graec. 35
saec. XVI) adhibui, quem Alfred Schoeue in meam gratiam diligent1ssime excussit. Cuius
scripturae adeo cum Laurentiano conspirant, utdubitari nequeat, quin ad verbum ex eo descriptus sit.

Cum igitur neque ex ceteris tribus MarcianiS, quos Helmreich inspexit, neque ex editioni-
bus veteribus Aldina Basileensi Parisiensi vix quidquam ad Galeni manum restituendam
redundet, omnis censura in uno Laurentiano nititur, qui quadraginta fere locis prorsus novam
scripturam praebet, eamque aut ipsam genuinam aut quae prope absit a genuina. Quinis praeterea

locis verba quaedam bono casu servavit, quae in ceteris desiderantur itemque quinis locis
1

